---
layout:    page
title:     Om
permalink: /om/
---

Mit navn er Carsten Jørgensen, og jeg har arbejdet professionelt med softwareudvikling siden 1995. Jeg købte min første computer efter min konfirmation. 

<!--more-->

Det var en såkaldt hjemmecomputer af mærket Texas TI-99/4A. Flere af mine venner dengang havde en Commodore 64, og jeg husker ikke hvorfor valgt faldt på TI-99/4A. Til at starte med brugte jeg den udelukkende som spillekonsol. Det ændrede sig da jeg på det lokale bibliotek fandt bogen BASIC-programmering med Texas 99/4A af Erwin Neutsky-Wulff. Kort efter havde jeg skrevet mit første program som var et adressekartotek hvor data blev gemt på kassettebåndstation. 

Mens jeg gik i folkeskole og senere handelsskole var det min plan at læse datalogi på universitetet. Af forskellige årsager endte jeg dog med at læse matematik i stedet for. Jeg fik min første email adresse i 1991 og havde i begyndelsen svært ved at se det smarte ved emails. De eneste andre jeg kunne sende mails til så jeg jo hver dag på universitetet. Men da jeg så i 1992 var på studieophold i England opdagede jeg hvor meget lettere og hurtigere det var at kommunikere via email fremfor almindelig post. Jeg husker stadig den første version af Netscape og hvor mange problemer jeg havde med at få den op og køre på Unix-maskinerne i kælderen under Matematisk Institut på Københavns Universitet.

I min professionelle karriere har jeg primært beskæftiget mig med software udvikling baseret på Windows platformen rettet mod den finansielle sektor. Jeg har produktionskode erfaring med C, C++ og C# og har arbejde med alle Visual Studio versioner siden den første i 1995 samt alle versioner af .NET framework'et. Her er mit [CV]({{site.url}}/{{site.baseurl}}/resume.pdf) og min [LinkedIn profil](http://www.linkedin.com/in/carstenjoergensen).
