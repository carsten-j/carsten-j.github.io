---
layout:    page
title:     Bøger
permalink: /books/
---
# 2018

## Iran
Min kone og jeg skal til Iran henover påsken. Som forberedelse har jeg læst disse tre bøger:

* Persepolis: The Story of a Childhood af Marjane Satrapi
* Isfahan. A Millenium of Magnificent Architecture af Hans Munk Hansen
* Iran - historie, samfund, religion af Kaj Pinholt Jespersen

Persopolis handler om en piges opvækst fra slutningen af 70'erne og ind i 80'erne. Det er en meget trist historie fortalt med en til tider ret så humoristisk vinkel. Ellers ville historien også være meget svær at bære.

På vores tur skal vi blandt andet besøge Isfahan, og hvis byen bare er halv så smuk som billederne i Hans Munk Hansens bog, så er der virkeligt noget at glæde sig til.

## Samfund
Vi har været i Japan et par gange i løbet af de sidste 2-3 år. Jeg er fortsat utroligt fasineret af japansk kultur og fik denne fine bog i julegave

* Seikatsu - Japansk hverdag af Asger Røjle Christensen

## Fiktion

* Det Europæiske Forår af Kaspar Colling Nielsen

Jeg er stor fan af Colling Nielsens første roman Mount København, men jeg gik ret hurtigt død i Det Europæiske Forår og havde ikke lyst til at læse den færdigt. Stilen mindede for meget om de to forrige bøger, og jeg kunne ikke finde motivationen.

## Fagbøger

* Rx.NET in Action af Tamir Dresher
* Dependency Injection in .NET, second edition af Steven van Deursen og Mark Seemann
* RabbitMQ in Action af Alvaro Videla og Jason J.W. Williams
* .NET Microservices: Architecture for Containerized .NET Applications af Cesar de la Torre, Bill Wagner og Mike Rousos

Jeg har tidligere læst både Rx.NET in Action og Dependency Injection in .NET. Dependency Injection in .NET er på vej mod anden udgave med opdateret materiale. Ved anden gennemlæsning viste Rx.NET in Action sig at være langt bedre end først antaget. Det er en både grundig introduktion og behandling af mere avanceret emner.

RabbitMQ in Action er en virkelig god bog om RabbitMQ. Eksempler er ikke i .NET, men det bør ikke afholde en fra at læse bogen selvom man selv bruger RabbitMQ i en .NET kontekst.
