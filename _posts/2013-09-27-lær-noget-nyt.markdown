---
layout: post
title: Lær Noget Nyt
date: '2013-09-27 16:45:33'
---
Jeg har en baggrund som C# backend developer og har et stykke tid haft lyst til at få et indblik i moderne open source webudvikling. Dette blog indlæg er det første i en serie af indlæg hvor fokus vil være at lære noget nyt. Det er mit håb, at det bliver et længerevarende projekt med undertitlen "Lær noget nyt".

<!--more-->

Første del af serien vil være om moderne webudvikling. Mere specifikt om en web applikation skrevet 100% i Javascript for både server og klient. Server-delen vil være baseret på Node.js mens klient-delen bliver et MVC framework som fx Angular.js.

For at få en smule struktur på projekterne vil jeg bruge disse retningslinier:

* 'Lær noget nyt' projekterne skal ikke opfattes som 'best practice' eller produktionskode. Fokus er på at få indblik i for mig nye teknologier, programmeringssprog, værktøjer m.v.
* Når man taler webudvikling kommer man ikke uden om UI men forvent ikke gennemarbejdede UI designs.
* Dette er et 'Do it yourself' projekt, og jeg kommer derfor til at begå fejl og/eller bevæge mig i den forkerte retning. Hvis du som læser bemærker dette og har viden på området, så hører jeg meget gerne fra dig med konstruktion kritik.
* Blog indlæg vil __IKKE__ være 'yet another tutorial' men vil mere blive brugt til at dokumentere en læringsproces.
* Source koden til projekter findes på GitHub.
* Jeg skriver for mig selv til mig selv. Men alle er naturligvis velkommen til at læse med og give feedback.
