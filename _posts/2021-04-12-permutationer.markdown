---
layout: post
title: Permutationer
date: '2021-04-12 22:35:37'
---

# Permutationer

Jeg har kun læst Inger Christensens Brev i April nogle få gange. Og derfor har jeg aldrig rigtig fået sat mig ordentligt ind i digtet og dermed bemærket, at også dette digt må siges at være et system digt. Brev i April er et langdigt delt op i 7 afsnit, hvor hvert afsnit består af 5 dele. De 5 underafsnit er markeret med O, OO, OOO, OOOO og OOOOO. I første afsnit kommer underafsnittene i denne rækkefølge:
OOOOO, OOOO, O, OO, OOO
eller
5, 4, 1, 2, 3

Rækkefølgen af underafsnit i andet afsnit bliver nu:
3, 2, 5, 4, 1
Idet man bruger at 5 element i første omdeling er 3, 4 element er 2 osv.

5, 4, 1, 2, 3

3, 2, 5, 4, 1

1, 4, 3, 2, 5

5, 2, 1, 4, 3

3, 4, 5, 2, 1

1, 2, 3, 4, 5

5, 4, 1, 2, 3

5 tal kan permuteres på 120 måder. Så hvis alle permutation skulle være brugt, skulle digtet indeholder 120 afsnit. Brev i April bruger kun 7. Dog på en sådan måde, at 1. og 7. afsnit har samme permutation og således kan siges at køre i ring.

I digtet Alfabet bruges Fibonacci tallene: 1, 2, 3, 5, 8, til at angive antallet af linjer med begyndelsesbogstav A, B, C, osv op til N. Her er Christensen nød til at opgive projektet og måske det samme har været tilfældet med Brev i April. I stedet for 120 afsnit har hun fundet en permutationsrække følge som starter forfra efter 6 permutationer.

Ideen med permutationerne stammer fra den franske komponist Olivier Messiaens (1908-1992) konstruktionsprincipper for seriel musik. 

Det af Brev i April går i ring minder mig i øvrigt om Sommerfugledalen som også kan siges at gå i ring med de 15. digt - mestersonaten som består af første linje fra hver af de 14 forrige digte.
