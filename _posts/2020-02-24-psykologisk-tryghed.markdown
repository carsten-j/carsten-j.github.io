---
layout: post
title: Bliver psykologisk tryghed det nye sort?
date: '2020-02-24 16:11:17'
---

Hvis man fejler i den fiktionelle virksomhed Part Unlimited så risikerer man at blive fyret. Gene Kims nye bog The Unicorn Project følger på på den tidligere succes bog The Phoenix Project. I The Unicorn Project får hovedpersonen Maxine skyldes for et nedbrud i virksomheden lønsystem. Det til trods for, at hun slet ikke arbejder på det system og desuden var på ferie, mens nedbruddet skete. Firmaet havde brug for en syndebuk. Og det blev altså Maxine. Der er flere eksempler i bogen på folk som bliver fyret til trods for at de har gjort deres bedste i den givne situation. Men i visse dele af ledelse hersker en “vi må finde den skyldige og pådrage dem ansvaret” mentalitet.

Gene Kim tager her emnet psykologisk tryghed op blandt de 5 idealer som optales i bogen. psykologisk tryghed er den fjerde ideal. Og det er et vigtigt emne. Uden psykologisk tryghed tør medarbejderne måske ikke tale op, hvis fx et projekt er ved at køre af sporet. Meget tyder også på en sammenhæng mellem psykologisk tryghed og innovation. Hvis man ikke tør fejle, så tør man nok heller ikke komme med de vilde, kreative og nyskabende ideer. Jeg har selv arbejdet i en virksomhed, hvor der herskede noget nær en nulfejlskultur. Med det resultat at alting tog dræbende lang tid og innovation og eksperimentering med nye løsninger og måder at arbejde på var en by i Rusland.

Børsen bragte den 24/2 2020 en artikel med overskriften "Preben Damgaard griber ind over for ledere, der opfører sig som røvhuller: Hvis nogen træder ved siden af, skal der slås hårdt ned – uden at smide folk under bussen". Her kan man læse at "Høj integritet, ærlighed og psykologisk tryghed i den ledelse, der bliver udøvet, er i Preben Damgaards bog det stik modsatte af dårlig ledelse". Det er rigtig positivt at serie-investorer som Preben Damgaard har øjne for, hvad der er god ledelse og ikke blot tænker på forrentning af hans investeringer.

Jeg vil gerne vide mere om psykologisk tryghed og bogen The Fearless Organization : Creating Psychological Safety in the Workplace for Learning, Innovation, and Growth af Amy C. Edmondson virker til at være standard værket om emnet. Er der nogen i mit netværk som kender bogen og kan anbefale den?

Hvis du/i arbejder eksplicit med psykologisk tryghed i jeres organisation/virksomhed, så vil jeg også meget gerne høre mere om jeres erfaringer.
